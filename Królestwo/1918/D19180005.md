## DEKRET

## Rady Regencyjnej Królestwa Polskiego w przedmiocie zmiany dyzlokacji sądów.

My, RADA REGENCYJNA KRÓLESTWA POLSKIEGO, postanowiliśmy i stanowimy, jak następuje:

Art. 1. Sąd Pokoju w Cisowie, w okręgu Sądu Okręgowego w Kaliszu, mający siedzibę w Turku, skasować przez włączenie jego terytorjum do właściwości Sądu Pokoju w Turku.

Art. 2. Sąd Pokoju okręgu wiejskiego w Sieradzu, w okręgu Sądu Okręgowego w Kaliszu, połączyć z Sądem Pokoju okręgu miejskiego w tem mieście w jeden Sąd Pokoju w Sieradzu.

Art. 3. Sąd Pokoju w Nużewie (w Ostatnim Groszu), w okręgu Sądu Okręgowego w Mławie, skasować przez włączenie jego terytorjum do właściwości Sądu Pokoju w Ciechanowie.

Art. 4. Oznaczenie dat wprowadzenia powyższych zmian w rozmieszczeniu sądów pozostawić Ministrowi Sprawiedliwości.

Dan w Warszawie, dnia 8 lutego 1918 roku.

† Aleksander Kakowski, Arcybiskup  
Zdzisław Lubomirski  
Józef Ostrowski

Prezydent Ministrów:  
w z.  
J. M. Pomorski.