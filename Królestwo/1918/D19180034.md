## DEKRET.

Aby wzmocnić corychlej armję narodową w chwili tak poważnej i dla Ojczyzny nadzwyczaj doniosłej, postanowiliśmy i stanowimy:

Art. 1. Powołać wszystkich zdatnych do broni oficerów-polaków tak z obcych wojsk, jak i w kraju się już znajdujących.

Art. 2. Rozkazać przyjmowanie ochotników na całym obszarze polskim bez ograniczeń, a więc tak z grona starszych już wysłużonych żołnierzy, jak i z młodszych roczników.

Art. 3. Wypełniać formacje linjowe polskie przejęte z wojsk austrjackich żołnierzem własnym i tworzyć z nich wyższe jednostki bojowe.

Art. 4. Rozpocząć natychmiast tworzenie w odnośnych okręgach wojskowych tak pułków, jak i szwadronów ochotniczych.

Dan w Warszawie, dnia 4 listopada 1918 roku.

† Aleksander Kakowski  
Zdz. Lubomirski  
Józef Ostrowski

Prezydent Ministrów:  
Józef Świeżyński