## DEKRET

## o utworzeniu Ministerstw: Spraw Zewnętrznych, Spraw Wojskowych, Komunikacji i Aprowizacji.

My, RADA REGENCYJNA KRÓLESTWA POLSKIEGO, postanowiliśmy i stanowimy:

Art. 1. W uchyleniu odnośnych postanowień art. 20 Dekretu z dnia 3 stycznia 1918 r. o tymczasowej organizacji Władz Naczelnych (Dz. Praw № 1, poz. 1) — przekształca się istniejący przy Prezydencie Ministrów Departament Spraw Politycznych na Ministerstwo Spraw Zewnętrznych, zaś Komisję Wojskową — na Ministerstwo Spraw Wojskowych.  
Przekazanie spraw ma nastąpić niezwłocznie.

Art. 2. Istniejący przy Ministerstwie Spraw Wewnętrznych Urząd Aprowizacji przekształca się na Ministerstwo Aprowizacji.

Art. 3. Z zakresu kompetencji Ministerstwa Przemysłu i Handlu określonej w art. 28 Dekretu z dnia 3 stycznia 1918 roku (Dz. Praw № 1 poz. 1), wyłącza się sprawy środków komunikacji, z jednoczesnem przekazaniem tych spraw Ministerstwu Komunikacji, które się niniejszem tworzy.

Art. 4. Prezydent Ministrów w porozumieniu z interesowanymi Ministrami wykona niniejszy Dekret i zarządzi ścisłe rozgraniczenie zakresu kompetencji poszczególnych Ministerstw.

Dan w Warszawie, dnia 26 października 1918 roku.
  
† Aleksander Kakowski  
Józef Ostrowski  
Zdz. Lubomirski

Prezydent Ministrów:  
Józef Świeżyński

Minister Spraw Zewnętrznych: Stanisław Głąbiński  
Minister Sprawiedliwości: J. Higersberger  
Minister Spraw Wewnętrznych: Z. Chrzanowski  
Minister Wyznań Religijnych i Oświecenia Publicznego: Antoni Ponikowski  
Minister Rolnictwa i Dóbr Koronnych: W. Grabski  
Minister Przemysłu i Handlu: Andrzej Wierzbicki  
Minister Komunikacji: W. Paszkowski  
Minister Aprowizacji: Antoni Mińkiewicz