## DEKRET

## o tymczasowej ordynacji wyborczej do Sejmików Powiatowych.

Do czasu wydania przez Sejm ordynacji wyborczej powiatowej zarządza się, co następuje:

Art. 1. Sejmik Powiatowy składa się z delegatów miast i gmin powiatu po 2-ch od każdej gminy.  
Miasta, mające więcej, niż 25.000 mieszkańców, wyłączone zostają niniejszem ze składu powiatowych związków komunalnych.

Art. 2. W gminach wiejskich wyboru delegatów do Sejmików Powiatowych dokonywują Rady Gminne.

Art. 3. W gminach miejskich delegatów do Sejmików Powiatowych wybierają członkowie Rad Miejskich i Magistratów na wspólnem posiedzeniu pod przewodnictwem burmistrza.

Art. 4. Na członka Sejmiku Powiatowego może być wybrany każdy członek odnośnego kolegjum wyborczego, umiejący czytać po polsku.

Art. 5. Wybory są tajne.

Art. 6. Wyborów dokonywa się względną większością głosów.

Art. 7. Wszystkie dotychczasowe przepisy o wyborach do Sejmików Powiatowych na terenach Polski, należących przed wojną do Rosji, z dniem ogłoszenia niniejszego tracą moc obowiązującą.

Art. 8. Ministrowi Spraw Wewnętrznych poleca się wykonanie niniejszego rozporządzenia.

Dan w Warszawie, d. 5 grudnia 1918 r.

Naczelnik Państwa:  
J. Piłsudski

Prezydent Ministrów:  
Moraczewski

Minister Spraw Wewnętrznych:  
Thugutt