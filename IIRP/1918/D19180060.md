## ROZPORZĄDZENIE

## Rady Ministrów w przedmiocie tymczasowych etatów dla urzędników Kancelarji Cywilnej Naczelnika Państwa.

Na podstawie dekretu w przedmiocie utworzenia Kancelarji Cywilnej Naczelnika Państwa z dnia 11 grudnia 1918 r. postanawia Rada Ministrów co następuje:

Art. 1. Oprócz ustalonego dekretem z dnia 11 grudnia 1918 r. etatu szefa Kancelarji Cywilnej, ustala się następujące tymczasowe etaty według tabeli płac urzędników państwowych:  
1 referent z płacą kategorji V-a  
1 referent z płacą kategorji VI  
2 referentów z płacą kategorji VII  
2 kancelistów z płacą kategorji IX  
1 kancelista z płacą kategorji X  
2 maszynistki według umowy, stosownie do norm płacy, przyjętych w Ministerstwach.  
2 telefonistki według umowy, stosownie do norm płacy, przyjętych w Ministerstwach.  
1 woźny według umowy, stosownie do norm płacy, przyjętych w Ministerstwach.  
1 goniec według umowy, stosownie do norm płacy, przyjętych w Ministerstwach.

Art. 2. Urzędnicy do szczególnych poruczeń w liczbie 4-ch (art. 6 dekretu), nie wchodzący w skład Kancelarji Cywilnej, wynagradzani będą według kategorji płac urzędników państwowych, wskazanej w dekrecie nominacyjnym.

Warszawa, dn. 11 grudnia 1918.

Prezydent Ministrów:  
Moraczewski